<h2>Lakoták</h2>

<p>A lakoták (más néven: teton / sziú) hét indián törzs összefoglaló neve, akik Észak- és Dél-Dakota államban élnek az Amerikai Egyesült Államok területén. A lakota a három rokon sziú nyelv közül a legnyugatibb elterjedésű. A lakoták korai történelmüket képes kalendáriumokban  örökítették meg ("Télszámláló"), amit minden évben elkészítettek és eleinte állatbőrökre írtak; a legkorábbi megmaradt ilyen kézirat i.sz. 900-ból származik.</p>

<p>A Teremtő neve Wakan Tanka (=Nagy Rejtély), aki a világot megteremtette, de annak igazgatását egyéb istenekre, szellemekre és kultúrhősökre bízta. Az egyik legfőbb isten Wi, a Napisten, akinek szent állata az amerikai bölény. Az égbolt neve Szkan. A legenda szerint Szkan lánya, Wohpe adta a szent pipát a lakotáknak, amivel a szellemvilággal kommunikálhatnak. Wohpe másik neve: Fehér Bölényborjú, aki az emberek számára egy gyönyörű asszony alakjában jelent meg. A földre hullócsillag, azaz meteorit formájában érkezett. A lakota mítoszban Hanwi a Hold, aki Wi, vagyis a Nap felesége. A Tejút a szellemek útja, ami a holtak földjére vezet. A Tejúthoz tartozó bejárat őrzője Hihankara (=Bagolykészítő), egy öregasszony.</p>

<h3>Külső hivatkozások</h3>
<ul>
<li><a href="http://www.kstrom.net/isk/stars/starwint.html">http://www.kstrom.net/isk/stars/starwint.html</a></li>
<li><a href="http://www.fiu.edu/~mizrachs/lakota.htm">http://www.fiu.edu/~mizrachs/lakota.htm</a></li>
<li><a href="https://en.wikipedia.org/wiki/Lakota_people"> https://en.wikipedia.org/wiki/Lakota_people</a></li>
<li>Patricia Ann Lynch: Native American Mythology A to Z, 2004, Facts On File, Inc., ISBN 0-8160-4891-6</li>
<li>Adele Nozedar: The Element Encyclopedia of Native Americans, Harper Collins Publishers, 2013, ISBN: 9780007519446</li>
<li><a href="http://wintercounts.si.edu/index.html "> http://wintercounts.si.edu/index.html A Smithsonian Intézet összeállítása a lakoták "Télszámláló" nevű kalendáriumáról</a></li>
</ul>

<h3>Szerzők</h3>
<p>A Stellariumban ábrázolt csillagképeket <i>Karrie Berglund</i> adta közre (Digitalis Education Solutions, Inc.), ami főleg a <b>Lakota Star Knowledge: Studies in Lakota Stellar Theology</b> című könyvön alapul, melynek szerzője Ronald Goodman.
</p>

<p>A fent olvasható szöveget <i>misibacsi</i> szerkesztette az angol nyelvű Wikipédia és <i>Patricia Ann Lynch: Native American Mythology A to Z</i>, továbbá <i>Adele Nozedar: The Element Encyclopedia of Native Americans</i> című összefoglaló művek alapján.
</p>